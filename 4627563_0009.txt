Tibi, Guilelme Armini Blume, dei omnipotentis summa clementia contigit, ut hunc diem
videres laetissimum, quo ante decem lustra — grande sane mortalis aevi spatium — munus hone-
stissimum iuventutis erudiendae es ingressus. Quo in munere quantum profeceris, qua humanitate,
qua diligentia, qua religione ei praefueris, quot adolescentes artibus liberalibus imbueris, quorum
multos nunc laude atque dignitate florere tuo iure laetaris, qua clementia atque benignitate erran-
tes ad viam rectam reduxeris, labantes sustinueris et confirmaveris, qua fideli cura, quo amore
collegas nunquam non adiuveris, quam bene libris iis , quos ad usum et magistrorum et discipulorum
composuisti, de universa iuventutis eruditione merueris , ea omnia hoc loco praedicare meritisque
laudibus exornare nostrum non est. Tuaeque egregiae virtuti laetamur atque gratulamur non de-
fuisse felicitatem et eventum. Nam tu, vir dilectissime, velut patriarcha quidam flores frequentis-
sima stipatus tuorum caterva, qui omnes summo amore summaque pietate te amplectuntur. En
uxor carissima, mulier lectissima atque ornatissima, per tot annos summo amore summaque concor·
dia tecum coniuncta et copulata! en filii, viri fortissimi, qui patris, qui et ipse adolescens nobilis·
simo patriae amore inflammatus arma ad patriam liberandam cepisti, exemplum secuti iam rerum
gestarum florent gloria, bello quod proximo anno benc gessimus, probati atque spectati! en filiae
omnes felici matrimonio junctae! caterva vero nepotum atque neptium paene infinita, de quibus vel
optima licet sperare, vel spei quam de iis conceperaS, iam responderunt, Omnes tibi hunc diem
festum gratulantur, omnes ut hic tibi dies faustus fortunatusque sit optant. Neque tantum hi, qui
artissimis sanguinis vinculis tecum sunt coniuncti gaudent atque exultant, gaudent atque exultant
discipuli quoque tui permulti tibique pietatem gratumque animum significant. Quapropter nos quo-
que decet, qui si non sanguine at studiorum munerisque aequalitate et vicinitate propinqua te con-
tingimus, hunc diem non intestatum praetermittere. Nostro iure hoc nobis postulare et posse et
debere videmur, ut nobis quoque liceat hoc die te adire, tibi gratulari, tibi optima et faustissima
quaeque precari. Precamur a deo optimo maximo, ut vitae tuae optimae atque felicissimae quasi
cumulus accedat senectus beatissima, ut etiam per multos annos (si dei concesserit benignitas) vivas
beatus atque fortunatus, ut tibi alteri Nestori, qui cum aetatis tuae experientia conjungas aliquid
fervoris iuvenilis, liceat videre aliquamdiu tuorum felicitatem atque incolumitatem. Nostram quoque,
qui ea qua par est te colimus atque observamus verecundia, memoriam noli omnino dimittere, no-
strum quoque ut interdum sis memor, rogamus te et obsecramus.

1 *

